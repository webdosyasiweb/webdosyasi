---
layout: post
title:  "Pagerank Nedir? Pagerank sorgulaması nasıl yapılır?"
#author: jane
categories: [ Pagerank, SEO ]
image: assets/images/pagerank.jpg
tags: []
---

**Pagerank (sayfa değeri), Google tarafından kullanılan site sıralaması yapan bir algoritmadır. 2014 yılına kadar kullanılmıştır. 0’dan 10’a kadar değerler alabilir.  Bu sıralamaya bakılırken içeriğin özgünlüğüne, sayfaya dışarıdan verilen backlink’lere ve bu backlink veren sayfaların kalitesine bağlı olarak değişir.**

2014’ten sonra Google tarafından kullanımı durdurulmuştur. Bunun nedeni bu linkler için bir piyasa oluşmasıdır. Doğal olmayan yöntemler ile sayfalara link sağlayan algoritmalar ortaya çıkmış ve bunlar parayla satılır olmuştur.

Google yetkilisi John Mueller tarafından 6 Ekim’de bir açıklama yapılmış ve muhtemelen bir daha **pagerank*** güncellemesi yapılmayacağı belirtilmiştir. 

Tabi bir yandan da kullanılan SEO algoritmaları sayesinde her sitenin Google için güncel bir puan ifade ettiğini biliyoruz. 3. parti yardımcı arama motoru optimizasyonları kullanılarak yaklaşık değerlere ulaşarak bir fikir elde etmek hala mümkün.

Google’ın arama sonuçları **Pagerank** tekniği üzerine geliştirildi. Tabi ki bunu geliştirenler Google’ın kurucuları Larry Page ve Sergey Brin’den başkası değil. Google’ı 1998 yılında kuran ikili bu algoritma üzerinde çalışırken Stanford’da doktora yapan iki öğrenci olduklarından **PageRank™** patenti Stanford Üniversitesine ait bulunmaktadır.

Pagerank, sitenin doğal yapısına, içeriğine ve kendisine yönlendirilen linklere bağlı olan bir göstergedir. Google, X sayfasındaki linki kullanarak X sayfası ile Y sayfasını Y sayfası için bağlar. Tabi bunu yaparken içerik analizi de yaptığından sitelerin hakkını yememeyi gözetir. Google’ın önem kriterlerinde iyi yerlerde olan siteler genel sıralamada diğer sitelerin önüne çıkacaktır. Bu da demek oluyor ki Google bir sitenin arama sonuçlarındaki yerini belirlerken birçok kriteri değerlendirerek belirler. 

Google, site değerlendirmesi yaparken ince eleyip sık dokur. Bir sitenin spam amaçlı olduğunu düşünürse Google Ban ile cezalandırır ve tüm indexlerini siler. Yeni sitelerin de hızlı bir şekilde arama sonuçlarında yükselmesine engel olan **Google Sandbox** sistemlerini kullanır. **Sandbox** sisteminde site belirli bir süre incelenir. Genellikle bu süre 3-6 ay arasında olur. Google, bu süre boyunca siteyi belli kriterlerde değerlendirmeye tabi tutar. Değerlendirme akabinde de siteyi arama sonuçlarında daha iyi yere getirebilir.

Tabi **Pagerank** dışında başka parametreler de site sıralamasını etkiler. Google, sıralamaları oluştururken sitenin alaka ve önem değerlerini birlikte değerlendirir. **Topic Sensitive Page Rank** olarak düşünülen kavramın etkili olduğu düşünülmektedir.

Google, değerlendirmeleri sonucunda her siteye bir puan verir ve bu puanları kendine ait databaselerde güncel tutar. Bunu da ticari bir değer olduğundan kimseyle paylaşmaz. Bazı sorgulama sistemleri Google’ın en son bildirdiği pagerank puanına ulaşmanızı sağlar.

**Pagerank** bir süredir sorgulama sonuçlarına direkt etki etmemektedir. 16 Nisan 2016 tarihi itibariyle artık tamamen kaldırılmış olup yerini **RankBrain**'e bırakmıştır.